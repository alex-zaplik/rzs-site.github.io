---
layout: acc_layout
toc: poradnik
---
Instrukcja zapisów komputerowych
---

### Ostrzeżenie
Niniejszy tekst dotyczy wyłącznie Informatyki WPPT, gdzie niemal wszystkie przedmioty są grupami kursów, a nie występują potoki (co wyklucza zastosowanie na większości pozostałych kierunków). W celu uzyskania odpowiedniej informacji o zapisach innych niż informatyki WPPT, odwiedź stronę odpowiedniego Samorządu Wydziałowego.

### Faza 1, układanie planu
* Najpierw w [Planie Studiów](http://wppt.pwr.edu.pl/studenci/program-studiow) sprawdzić w rozkładzie ilość godzin każdego kursu. U nas to praktycznie formalność (w porównaniu do W4 i W8, gdzie już na tym etapie można zwariować), ale polecam na wszelki wypadek, bo zmniejsza ryzyko pomyłek. Tabelkę zapisać jako zrzut ekranu lub po prostu zostawić otwartego PDFa - przyda się później.
* Następnie trzeba pobrać z [Edukacji.CL](http://edukacja.pwr.wroc.pl) siatkę zajęć. Po zalogowaniu (danymi z rekrutacji) należy wybrać zakładkę "Student", potem z lewego panelu "Zapisy", dalej po prawej stronie "Rozkłady Zajęć". W górnej części automatycznie powinien zostać wybrany semestr akademicki "Zimowy 2017/2018" oraz semestr ewidencyjny "1". Jeśli się zgadza, nacisnąć "Wydruk". Co oczywiste, opcja ta nie służy do drukowania.
* Wygenerowany plik zapisać na dysk i przystąpić do układania planu. Metody są różne - można wykorzystać dowolny edytor graficzny lub arkusz kalkulacyjny, a najpopularniejsza opcja to wydruk i długopis. Programy d
* Teraz najtrudniejszy etap, czyli wybór grup.
  * Jest pięć typów zajęć: wykłady, ćwiczenia, laboratoria, projekty, seminaria. Każdego musi być określona ilość, zgodnie z [Planem Studiów](http://wppt.pwr.edu.pl/studenci/program-studiow). Na pierwszym semestrze będą tylko pierwsze trzy (W/C/L). Typ zajęć rozpoznajemy na podstawie "długiego" kodu, przykładowo GRU001410W to blok wykładu. Pozostałe analogicznie. Rozpoznanie tych rodzajów to jedyne do czego długi kod będzie potrzebny, ponieważ same zapisy są dokonywane na podstawie kodu "krótkiego", np. B19-21w.
  * Jeśli kilka prostokątów ma ten sam kod, wybranie jednego powoduje automatyczny zapis na wszystkie. Dotyczy to przykładowo sytuacji, kiedy wykłady odbywają się dwa razy w tygodniu dla całej grupy.
  * Jeśli zajęcia danego przedmiotu prowadzi kilku prowadzących, warto sprawdzić opinie.
  * Na dwa kursy w tym samym czasie można się zapisać tylko wtedy, gdy jedne zajęcia odbywają się w tygodniach parzystych, a drugie w nieparzystych.
* Warto gotową rozpiskę skontrolować z tabelką przygotowaną w punkcie pierwszym. Pamiętajcie, że w tabelce nie ma ILOŚCI, tylko CZAS TRWANIA. Standardowe prostokąty to 2h, wydłużone prostokąty mają 3h, a trójkąty co prawda trwają 2h, ale są co dwa tygodnie, więc liczą się jako 1h. Zsumować i porównać.
* Jak masz wysoki wynik z rekrutacji, to dostaniesz wczesną godzinę zapisów i jest spore prawdopodobieństwo, że będziesz mieć miejsca wolne we wszystkich planowanych grupach - wtedy nie musisz się już niczym przejmować. Jeśli znajdujesz się w środku stawki, szanse na utrzymanie wybranej wersji nadal spore, ale warto przygotować sobie warianty awaryjne, gdyby w jednej czy dwóch grupach zabrakło już wolnych miejsc. Natomiast co do osób z końca listy: będziecie musieli wybierać z tego co zostanie, co może się skończyć sporą ilością okienek i dość poszatkowanym rozkładem (ale jakiś wybór zawsze będzie).

### Faza 2, zapisy
* Data jest wspólna dla wszystkich, jednak z uwagi na ograniczenia systemowe każdy ma inną godzinę początkową. Na naszym wydziale w pierwszym semestrze zależą one od wyniku rekrutacyjnego. Godzina wyświetli się w systemie edukacja.pwr.wroc.pl na podstronie "Zapisy", pod hasłem "Początek zapisów słuchacza". Uwaga! W kolumnie "Przeznaczenie" w odpowiednim wierszu tabelki musi być napis "Wydziałowe".
* W przygotowanym wcześniej rozkładzie polecam zakreślić KODY wszystkich wybranych kursów albo przepisać je na osobną kartkę (razem z nazwą, np. G09-11b - algebra C). Jeśli dwa prostokąty mają jeden kod, oczywiście nie trzeba go dublować. Warto mieć pobraną/wydrukowaną najnowszą (!) siatkę wszystkich kursów, przyda się w razie problemów.
* Około kwadrans przed "Początkiem zapisów słuchacza" zalogować się na Edukację.CL i standardowo przejść do panelu Zapisów. Przycisk "Przeglądanie grup" o dziwo działa zgodnie z nazwą. Narzędzie to pozwala sprawdzić (nawet przed własną godziną), czy w preferowanych grupach są jeszcze miejsca. Jeśli nie - szybkie korekty albo plan awaryjny. Kiedy wbudowany zegar pokaże odpowiedni czas, należy odczekać kilka sekund i nacisnąć czerwony przycisk "Zapisy".
* W tym momencie są dwie opcje - ręcznie wpisać kody kursów albo wyklikać je z "wyszukiwania grup zajęciowych". Osobiście polecam pierwszą: dużo szybciej, a do tego paradoksalnie trudniej o pomyłkę (no, chyba że ktoś zrobi wyjątkowo niefortunną literówkę). Natomiast zaleta drugiej metody to pogląd ilości miejsc w czasie rzeczywistym. Co kto woli.
  * (sposób 1) do okienka "Kod grupy zajęciowej" wpisywać i zatwierdzać po kolei wszystkie zapisane wcześniej kody (wykłady, ćwiczenia, laboratoria). Koniecznie zwracać uwagę na komunikaty - za każdym razem powinno się wyświetlić "Zapis do grupy zajęciowej K04-76m został wykonany poprawnie". Jeśli wyskoczy błąd (np. brak miejsc), trzeba wybrać inną grupę.
  * (sposób 2) w Wyszukiwarce zaznaczać po kolei wszystkie przedmioty, a następnie poszczególne typy zajęć (wykład, ćwiczenia, laboratorium) i klikać przycisk zapisu przy odpowiednich kodach grup. Z komunikatami jak wyżej: musi ukazać się potwierdzenie.
* System nie pozwoli zapisać się do zbyt dużej ilości grup, więc jeśli ktoś by się pomylił albo po prostu chciał zmienić decyzję: najpierw wypisuje się ze starej (lista na dole), a potem wybiera nową (jak wyżej).
* Na zakończenie zalogować się do JSOS, podziwiać nowy plan i kontrolnie policzyć ilość godzin :) Nie lekceważyć tego etapu, pomyłki się zdarzają. Gotowy rozkład polecam wyeksportować do Kalendarza Google.

### Faza 3, zapisy (tylko semestry z językiem lub WF-em w planie)
* Należy wybrać jedną z pięciu ścieżek edukacyjnych (goo.gl/TWf41y) i zgodnie z tym znaleźć odpowiedni kurs na drugi semestr. Teoretycznie najspokojniejsza opcja to B2.1, ale w praktyce dużo zależy od prowadzącego. Najpopularniejszy jest angielski B2.2, ponieważ pozwala w następnym semestrze zarówno kontynuować ten sam język, jak również wybrać inny. C1.1 i C1.2 podobno też spoko, ale tu już trzeba mierzyć siły na zamiary.
* Same zapisy również obsługuje system EdukacjaCL, ale tam nie da przeglądać się grup. Zamiast tego należy zanotować sobie odpowiedni kod z Katalogu (akz.pwr.edu.pl), a dopiero potem o wyznaczonej godzinie wpisać go na Edukacji.
* Angielskiego jest zawsze otwierane sporo grup, więc znalezienie odpowiedniej godziny nie powinno być problemem. Wystarczy więc ułożyć plan jak w poprzednim semestrze, potem dobrać odpowiednią godzinę zajęć językowych (zwracając uwagę na ocenę Polwro). Pozostałe lektoraty to pojedyncze grupy, wtedy najlepiej odwrócić kolejność i układać własny plan pod język obcy. Cały katalog dla inżynierskich to około 250 pozycji. Czy można sobie ułatwić szukanie? Do tego celu służą właśnie wszelkie skrypty i programy. Osobiście polecam Generator Planu RZS.
