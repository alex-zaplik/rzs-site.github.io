---
layout: gen_layout
gen_style: true
---
Generator planu
---

SKRÓCONY PORADNIK ZAPISOWY cz. 1
0. Zapisy elektroniczne to nic złego! </żart>
1. Najpierw znaleźć w Planie Studiów sprawdzić w rozkładzie ilość godzin każdego kursu. U nas to praktycznie formalność (w porównaniu do W4 i W8, gdzie już na tym etapie można zwariować), ale polecam na wszelki wypadek, bo zmniejsza ryzyko pomyłek. Tabelkę zapisać jako zrzut ekranu lub po prostu zostawić otwartego PDFa - przyda się później.
http://wppt.pwr.edu.pl/studenci/program-studiow
2. Następnie trzeba pobrać z edukacja.pwr.wroc.pl siatkę zajęć. Według legend, projektant interfejsu do dzisiaj ukrywa się w Wenezueli w obawie przed linczem. Po zalogowaniu (danymi z rekrutacji) należy wybrać zakładkę "Student", potem z lewego panelu "Zapisy", dalej po prawej stronie "Rozkłady Zajęć". W górnej części automatycznie powinien zostać wybrany semestr akademicki "Zimowy 2017/2018" oraz semestr ewidencyjny "1". Jeśli się zgadza, nacisnąć "Wydruk". Co oczywiste, opcja ta nie służy do drukowania.
3. Wygenerowany plik zapisać na dysk i przystąpić do układania planu. Metody są różne - można wykorzystać dowolny edytor graficzny (osobiście używam Corela) lub arkusz kalkulacyjny, a najpopularniejsza opcja to wydruk i długopis. Programami dedykowanymi polecam się zainteresować dopiero od drugiego semestru, bo to najczęściej kombajny stworzone pod języki, WFy, poprawki i niezliczone kolizje między kursami - nic z tego Was jeszcze nie dotyczy.
4. Teraz najtrudniejszy etap, czyli wybór grup.
a) Jest pięć typów zajęć: wykłady, ćwiczenia, laboratoria, projekty, seminaria. Każdego musi być określona ilość, zgodnie z Planem Studiów [pkt 1]. Na pierwszym semestrze będą tylko pierwsze trzy (W/C/L). Typ zajęć rozpoznajemy na podstawie "długiego" kodu, przykładowo GRU001410W to blok wykładu. Pozostałe analogicznie. Rozpoznanie tych rodzajów to jedyne do czego długi kod będzie potrzebny, ponieważ same zapisy są dokonywane na podstawie kodu "krótkiego", np. B19-21w. Z tego powodu na mojej zmodyfikowanej siatce długie kody całkowicie skasowałem, a rozróżnienie W/C/L jest zrobione za pomocą kolorów.
b) Jeśli kilka prostokątów ma ten sam kod, wybranie jednego powoduje automatyczny wybór pozostałych. W pierwszym semestrze na szczęście nie ma żadnych pułapek, taka sytuacja jest jedynie z wykładami algebry i logiki (co wręcz ułatwia życie, bo i tak trzeba zapisać się na wszystkie).
c) Na pierwszym semestrze można kierować się uproszczoną zasadą - najpierw zaznaczyć WSZYSTKIE WYKŁADY (6 największych prostokątów), potem wybrać PO JEDNYM prostokącie ĆWICZEŃ z każdego przedmiotu (razem 4), a na koniec JEDNE LABORATORIA z wstępu. Uwaga, dotyczy to wyłącznie pierwszego semestru infy w11 - nie stosować na następnych semestrach, a tym bardziej innych wydziałach czy kierunkach!
d) Jeśli zajęcia danego przedmiotu prowadzi kilku prowadzących, warto sprawdzić opinie. Was to praktycznie nie dotyczy, jedyna istotna decyzja dotyczy ćwiczeń z analizy (dr Kapelko vs. prof. Krupski).
e) Na dwa kursy w tym samym czasie można się zapisać tylko wtedy, gdy jedne zajęcia odbywają się w tygodniach parzystych, a drugie w nieparzystych. Na Waszym planie takiej sytuacji nawet nie ma. Pozostałe przypadki to kolizje, których należy bezwzględnie unikać (chyba, że ktoś potrafi być w dwóch miejscach jednocześnie).
5. Na wszelki wypadek, warto gotową rozpiskę skontrolować z tabelką przygotowaną w punkcie pierwszym. Pamiętajcie, że w tabelce nie ma ILOŚCI, tylko CZAS TRWANIA. Standardowe "prostokąty" to 2h, te dłuższe mają 3h, a "trójkąty" też trwają 2h, ale są co dwa tygodnie, więc liczą się jako 1h. Zsumować i porównać.
6. Jak masz wysoki wynik z rekrutacji, to dostaniesz wczesną godzinę zapisów i jest spore prawdopodobieństwo, że będziesz mieć miejsca wolne we wszystkich planowanych grupach - wtedy nie musisz się już niczym przejmować. Jeśli znajdujesz się w środku stawki, szanse na utrzymanie wybranej wersji nadal spore, ale warto przygotować sobie warianty awaryjne, gdyby w jednej czy dwóch grupach zabrakło już wolnych miejsc. Natomiast co do osób z końca listy: będziecie musieli wybierać z tego co zostanie, co może się skończyć sporą ilością okienek i dość poszatkowanym rozkładem (ale jakiś wybór zawsze będzie).
To tyle na temat przygotowań, w następnym odcinku sama procedura zapisów. W razie wątpliwości, pytać xD

SKRÓCONY PORADNIK ZAPISOWY cz. 2
(link do części 1 - https://goo.gl/GTFE1t)
0. Radość podczas zapisów? Syndrom Sztokholmski. </suchar>
1. Data jest wspólna dla wszystkich (25 września), jednak z uwagi na ograniczenia systemowe* każdy ma inną godzinę początkową. Na naszym wydziale w pierwszym semestrze zależą one od wyniku rekrutacyjnego. Nie wiadomo, kiedy zostaną dokładnie podane. Protip: w roku 2017 nadal nie ma żadnej nagrody dziekana za najlepszy DDoS, więc odświeżanie co sekundę to zły pomysł. Sprawdzać najwyżej raz dziennie, bo i tak pierwsza osoba która zauważy, zwyczajowo wrzuca info dla reszty na grupę. Godzina wyświetli się na niebiesko, w systemie edukacja.pwr.wroc.pl na podstronie "Zapisy", pod hasłem "Początek zapisów słuchacza". Uwaga! W kolumnie "Przeznaczenie" (heh) w odpowiednim wierszu tabelki musi być napis "Wydziałowe".
2. W przygotowanym wcześniej rozkładzie polecam zakreślić KODY wszystkich wybranych kursów albo przepisać je na osobną kartkę (razem z nazwą, np. G09-11b - algebra C). Jeśli dwa prostokąty mają jeden kod, oczywiście nie trzeba go dublować. Warto mieć pobraną/wydrukowaną najnowszą (!) siatkę wszystkich kursów, przyda się w razie problemów.
3. Około kwadrans przed "Początkiem zapisów słuchacza" zalogować się na Edukację.CL i standardowo przejść do panelu Zapisów. Przycisk "Przeglądanie grup" o dziwo działa zgodnie z nazwą. Narzędzie to pozwala sprawdzić (nawet przed własną godziną), czy w preferowanych grupach są jeszcze miejsca. Jeśli nie - szybkie korekty albo plan awaryjny. Kiedy wbudowany zegar pokaże odpowiedni czas, należy odczekać kilka sekund i nacisnąć czerwony przycisk "Zapisy".
4. W tym momencie są dwie opcje - ręcznie wpisać kody kursów albo wyklikać je z "wyszukiwania grup zajęciowych". Osobiście polecam pierwszą: dużo szybciej, a do tego paradoksalnie trudniej o pomyłkę (no, chyba że ktoś zrobi wyjątkowo niefortunną literówkę). Natomiast zaleta drugiej metody to pogląd ilości miejsc w czasie rzeczywistym. Co kto woli.
• (sposób 1) do okienka "Kod grupy zajęciowej" wpisywać i zatwierdzać po kolei wszystkie zapisane wcześniej kody (wykłady, ćwiczenia, laboratoria). Koniecznie zwracać uwagę na komunikaty - za każdym razem powinno się wyświetlić "Zapis do grupy zajęciowej K04-76m został wykonany poprawnie". Jeśli wyskoczy błąd (np. brak miejsc), trzeba wybrać inną grupę.
• (sposób 2) w Wyszukiwarce zaznaczać po kolei wszystkie przedmioty, a następnie poszczególne typy zajęć (wykład, ćwiczenia, laboratorium) i klikać przycisk zapisu przy odpowiednich kodach grup. Z komunikatami jak wyżej: musi ukazać się potwierdzenie.
5. System nie pozwoli zapisać się do zbyt dużej ilości grup, więc jeśli ktoś by się pomylił albo po prostu chciał zmienić decyzję: najpierw wypisuje się ze starej (lista na dole), a potem wybiera nową (jak wyżej).
6. Na zakończenie zalogować się do JSOS, podziwiać nowy plan i kontrolnie policzyć ilość godzin :) Nie lekceważyć tego etapu, pomyłki się zdarzają. Gotowy rozkład polecam wyeksportować do Kalendarza Google.
* - mało serwerów wytrzyma ilość requestów porównywalną z populacją Wałbrzycha, a taki właśnie efekt byłby podczas jednoczesnych zapisów.
Jeśli ktoś z trudem przebrnął przez te dwa teksty... to pocieszam, że będzie najwyżej jeszcze jeden podobny elaborat (w zupełnie innym temacie), a i to dopiero za miesiąc xD Z mojej strony tyle, powodzenia.
W razie wątpliwości pytać :)